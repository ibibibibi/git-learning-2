<!DOCTYPE html>
<html lang="pl">
    <head>
        <link rel="stylesheet" href="style.css">
        <meta charset="utf-8">
        <title>Wyspiański - Pociecho...</title>
        <meta name="viewport" content="width=device-width, initial-scale=1.0">
    </head>
    <body>
        <section class="header">
            <h1>Pociecho moja Ty książeczko</h1>
            <h2>Stanisław Wyspiański</h2>
        </section>
        <section class="poem">
            <div class="zwrotka">
                <p>Pociecho moja ty, książeczko,</p>
                <p>pociecho smutna;</p>
                <p>nad małą siedzę schylon rzeczką,</p>
                <p>z wód igrające falą dziecko,</p>
                <p>żal mroku skrada się zdradziecko</p>
                <p>nad łąkę, rzeczkę, nad mój strumień,</p>
                <p>w duszącej mgle nieporozumień</p>
                <p>zapada noc okrutna.</p>
            </div>
            <div class="zwrotka">
                <p>Pociecho moja, straszna nocy,</p>
                <p>pociecho smutna!</p>
                <p>nad wielką siedzę schylon rzeką,</p>
                <p>wód pędem chyżym fale cieką,</p>
                <p>wiary potęga rośnie w mocy,</p>
                <p>nad rzeką, łąką, nad polami,</p>
                <p>nad borów rzeszą, nad mrokami</p>
                <p>noc gaśnie w zorzach,</p>
                <p>w światach, błyskach,</p>
                <p>i słońce wstaje na przestworzach,</p>
                <p>słoneczna moc okrutna.</p>
            </div>
            <div class="zwrotka">
                <p>Pociecho moja, dniu słoneczny,</p>
                <p>pociecho smutna;</p>
                <p>nad morza siedzę fal roztoczą,</p>
                <p>wiara nade mną w niebios kręgu,</p>
                <p>widzę te fale wód, jak biegą</p>
                <p>we sprzęgu wałów, w brył rozprzęgu</p>
                <p>w górę się piętrzą, w doły legą,</p>
                <p>jak nowe fale z nagła kroczą,</p>
                <p>a jedna dola im okrutna.</p>
            </div>
            <div>
                <p>Pociecho moja, księgi moje,</p>
                <p>schylony w karty księgi patrzę,</p>
                <p>od kart tych patrzę w wód rozwoje,</p>
                <p>z ksiąg karty rzucam w fale twoje,</p>
                <p>o morze, morze, wód olbrzymie,</p> 
                <p>a tylko fal powrotne rzuty,</p>
                <p>w czas wód rozgwaru, w wód skłębieniu,</p>
                <p>na brzeg rzucają, kędy siedzę,</p>
                <p>z ksiąg, co przepadły w zapomnieniu,</p>
                <p>wydarte z kart tych moje imię,</p>
                <p>nic więcej tylko własne imię.</p>
                <p>Znikąd okrętu, znikąd łodzi,</p>
                <p>a rośnie fala powodzi.</p>
                <p>ha! tam! — jest łódź — tam — ktoś — przewodzi,</p>
                <p>tam, na dalekim kresie,</p>
                <p>bliżej, bliżej, już — fala go niesie,</p>
                <p>to nie powódź — to przypływ — wał bije,</p>
                <p>jęk skargi — ha! mordują — orkan wyje —</p>
                <p>Gdzie łódź?! czy fala schłonie ją okrutna? —</p>
                <p>pociecho smutna.</p>
                <p>o księgo — serce — oczy,</p> 
                <p>pociecho smutna.</p>
            </div>
        </section>
    </body>
</html>
